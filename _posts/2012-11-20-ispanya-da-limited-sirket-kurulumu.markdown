---
layout: post
title:  "İspanya'da limited şirket kurulumu"
date:  2012-11-20 22:32:53
categories: ispanya
alias: /ispanya-da-limited-sirket-kurulumu
---
<p>Limited Şirketler, yani İspanyolca’daki isimlendirmesiyle sociedad de responsabilidad limitada (SRL) veya sociedad limitada (SL) tıpkı Türkiye’de olduğu gibi İspanya’da da sermaye şirketleri arasında en popüler şirket türüdür. Limited Şirketlerin popüler olma sebebi kuruluşunun kolay olması, yalnızca bir ortaklar kurulunca idare edilmesi ve en önemlisi kurulum için sermaye şartının anonim şirketlere göre daha düşük olmasıdır. Bunun yanında hisse devrinin anonim şirket kadar kolay bir prosedüre sahip olmaması ise bir dezavantaj olarak ortaya çıkmaktadır.</p>

<p>Kısaca anonim şirketler ve limited şirketler arasında bir karşılaştırma yaparsak:</p>


<table class="table table-bordered table-hover">
<caption>Şirket Tipleri</caption>
 <thead>
<tr>

<th>ŞİRKET TİPİ</th>
<th>ORTAK SAYISI</th>
<th>MİNİMUM SERMAYE</th>
<th>SORUMLULUK</th>
<th>TABİ OLDUĞU VERGİ</th>
</tr>
</thead>
<tbody>
<tr class="tabla">
<td>Kolektif Şirket</td>
<td>An az 2</td>
<td>Bulunmuyor</td>
<td>Sınırsız</td>
<td>Kurumlar Vergisi</td>
</tr>
<tr class="tabla">
<td>Limited Şirket</td>
<td>Minimum 1</td>
<td>Minimum 3.000 Euro</td>
<td>Sermayeyle sınırlı</td>
<td>Kurumlar Vergisi</td>
</tr>
<tr class="tabla">
<td>Limited Şirket Yeni İş</td>
<td>Maximum 5</td>
<td>Minimum 3.000 Euro Maksimum 120.000 Euro</td>
<td>Sermayeyle sınırlı</td>
<td>Kurumlar Vergisi</td>
</tr>
<tr class="tabla">
<td>Anonim Şirket</td>
<td>Minimum 1</td>
<td>Minimum 60.000 Euro</td>
<td>Sermayeyle sınırlı</td>
<td>Kurumlar Vergisi</td>
</tr>

</tbody>
</table>


<p>Görüldüğü gibi Anonim Şirket daha fazla sermaye şartı getirmektedir. Ancak Anonim Şirketlerde kurulum aşamasında toplam sermayenin %25’inin yatırılması şartı getirilmiştir.</p>
<p>İspanya hukuku Türkiye’den farklı iki limited şirket tipi daha getirmektedir: Limited Şirket Yeni İş (Sociedad Limitada Nueva Empresa) ve Sociedad Limitada Unipersonal. İlk şirket tipi, ilerleyen kısımlarda açıklayacağımız bazı sübvansiyonları içeren bir şirket tipi iken, Unipersonal şirket tipi yalnızca bir ortağın kurmuş oldukları şirketlere verilen isimdir.</p>

<h6>Limited Şirket Kurulumu:</h6>

<p>Şirket kurmak veya şube açmak için İspanya’da ikamet veya çalışma iznine sahip olmak gerekmemektedir. Ancak, kurulacak şirkette görev alabilmek için, çalışma izni alınması gerekir. Ortakların hiçbirinin İspanya’da yerleşik olmaması durumunda şirketi vergi idaresi önünde temsil etmek üzere İspanya’da yerleşik bir kişinin yetkilendirilmesi gerekmektedir. Şirket kurulması  veya şube açılması işlemlerinin İspanya’daki bir avukat veya işlemleri yapmakla yetkili bir danışmana vekalet vermek suretiyle gerçekleştirilmesi mümkündür. Bu vekaletname Türkiye’deki bir noter aracılığıyla düzenlenip Türkiye’deki İspanyol İspanyol konsolosluğuna onaylattırılması suretiyle yapılacağı gibi, doğrudan İspanyol konsolosluğu aracılığıyla da düzenlenebilir.  Ancak, şirket kurulması halinde şirket ana sözleşmesini ve diğer dökümanları imzalamak üzere ortaklardan en az birinin İspanya’da noter önünde bulunması gerekecektir. Diğer ortaklar bu ortak dışında birine vekalet vererek ana sözleşmeyi onaylayabilirler. Ancak ortaklardan biri yönetici olarak atanacaksa onun da kesinlikle İspanya’da noter önünde bu görevi kabul etmesi gerekir.</p>

<p>Şirket kurulumu adımları genel olarak aşağıdaki gibidir, ancak bu adımların yürütülmesinde profesyonel destek almanız gerekeceği de açıktır:</p>
<ol>
<li>NIE (Número de Identificación de Extranjeros) edinilmesi.<br />
NIE yabancı kimlik numarasıdır. Edinilmesi hakkında bilgi için <a href="/nie-nedir-nasil-alinir" target="_blank">buradan</a> bilgi alabilirsiniz.<br /><br /></li>
<li>CERTIFICACIÓN NEGATIVA DEL NOMBRE (Şirket isminin eşsizliği belgesi)<br />
Şirketinize koymak istediğiniz ismi üç alternatifle beraber sunarak İspanya genelinde bu isimle başka bir şirket olmadığına dair bir belge edinmeniz gerekir.<br /><br /></li>
<li>ŞİRKET ANA SÖZLEŞMESİNİN HAZIRLANMASI<br />
Şirket ana sözleşmesi avukatınız tarafından hazırlanacak ve size sunulacaktır.<br /><br /><br /></li>
<li>ŞİRKET SERMAYESİNİN BANKADA BLOKE EDİLMESİ<br />
Çalışmak istediğiniz bankada şirket adına hesap açılarak, sermaye payları her ortak tarafından sermaye oranına göre yatırılarak akabinde bankadan buna dair bir evrak edinilecektir.<br /><br /></li>
<li>ŞİRKET ANA SÖZLEŞMESİNİN İMZALANMASI<br />
Noter huzurunda ortaklar şirket sözleşmesini onaylayacak, yöneticileri yetkilendirecektir. <br /><br /></li>
<li>ŞİRKETİN TİCARET SİCİLİNDE TESCİLİ<br />
Noter tarafından onaylanan ana sözleşme bulunulan şehrin ticaret sicilinde tescil edilecektir.<br /><br /></li>

<p>Şirket ticaret sicil gazetesinde yayınlandığı zaman şirket kurulmuş olur.
Bu adımlar arasında Vergi idaresine başvuru ve sonrasında sosyal güvenlik kuruluşlarına başvuru gibi adımlar bulunmaktadır.</p>

<p>Şirket kuruluşu yasal olarak 15 günde tamamlanması gereken bir süreç olsa da maalesef toplamda 1.5 aya çıkan sürelerden bahsedilebilmektedir.</p>ımenkul arayışınız için <a href="mailto:cagatay@nexusib.com">cagatay@nexusib.com</a> adresinden iletişime geçebilirsiniz.</p>