---
layout: post
title:  "NIF nedir, nasıl alınır?"
date:  2012-12-21 13:41:02
categories: ispanya
alias: /nif-nedir-nasil-alinir
---
<p>NIF (Número de Identificación Fiscal), özel ve tüzel kişilerin tüm mali hareketlerinde kendini tanımlamakta kullanılan, Türkiye’de vergi numarası olarak bildiğimiz bir numaradır.</p>

<p><a href="/ispanya-da-limited-sirket-kurulumu">Şirket kurulumları</a> sürecinde ana sözleşme onayından sonra tescil işlemine geçilmeden önce vergi idaresinden NIF Provisional (Geçici NIF) edinilmesi gerekmektedir. Aynı şekilde, eğer İspanya’da kurulacak şirketin ortaklarından biri yabancı bir tüzel kişilikse, örneğin bir Türk Şirketi bir İspanya şirketine iştirak edecekse bu şirketin de bir NIF edinmesi gerekir.</p>


<p>Yeni şirket kurulumunda NIF Provisional alımı için gerekli belgeler:</p>
<ol>
<li>Şirketin noter onaylı ana sözleşmesi. (Escritura publica)</li>
<li>Şirketi temsil eden kişinin NIF fotokopisi</li>
<li>Vekalet örneği</li>
</ol>
<p>Şirket kurulumu sonrası NIF’in kesinleştirilmesi için:</p>
<ol>
<li>NIF Provisional örneği</li>
<li>Ticaret sicilinden onaylanmış ana sözleşmenin orijinali</li>
</ol>
<p>Yabancı tüzel kişiliklerin NIF edinmesi için gerekli belgeler:</p>
<ol>
<li>Şirketin yabancı ülkede varlığını ispat eden belgeler. Ticaret odası faaliyet belgesi. Yeminli tercümesi yapılmış ve apostillenmiş olması gerekir.</li>
<li>Şirketi temsil eden kişinin NIF fotokopisi</li>
<li>Vekalet örneği</li>
</ol>