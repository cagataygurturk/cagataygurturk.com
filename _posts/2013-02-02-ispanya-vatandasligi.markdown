---
layout: post
title:  "İspanya vatandaşlığı"
date:   2013-02-02 01:45:36
categories: ispanya
alias: /ispanya-vatandasligi
---
<p>Bu yazıda İspanyol vatandaşlığının özelliklerine ve bir yabancı olarak İspanyol vatandaşlığının nasıl edinilebileceğine değineceğim.</p>

<p>İspanya’da yabancıların haklarını ve özgürlüklerini düzenleyen <a href="http://noticias.juridicas.com/base_datos/Admin/lo8-2000.html" target="_blank">Ley Orgánica 8/2000</a>, İspanya’da yasal şekilde yaşayan yabancıları temel haklar açısından İspanyol vatandaşlarıyla eşit tutmuştur. Bununla birlikte politikada aktif rol almak, yerleşme özgürlüğü, devlet kadrolarına erişim gibi alanlarda İspanyol vatandaşları tıpkı Türk vatandaşlarının Türkiye’de olduğu gibi ek haklara sahiptirler.</p>

<h3>İspanyol vatandaşlığının kazanma şartları:</h3>

<p>Aşağıdaki durumdaki kişiler İspanyol vatandaşlığını kendiliğinden kazanırlar:
<ol>
<li>Anne veya babasından herhangi birinin İspanya’da doğmuş olması şartıyla, İspanya’da doğanlar </li>
<li>Eğer anne veya babasından herhangi vatandaşlık edinemiyorsa, İspanya’da doğanlar</li>
<li>Anne veya babası belirlenemeyen İspanya doğumlular</li>
<li>İspanyol vatandaşları tarafından evlatlık alınan 18 yaşından küçükler</li>
</ol>
</p>
<p>İspanya vatandaşlığını sonradan kazanmak için genel kural olarak ya ülkeye üstün hizmetler sonucu kararnameyle vatandaşlık kazandırılmış olmak veya İspanya’da yasal olarak belli bir süre ikamet etmek gerekir. İkamet süresi prensip olarak 10 yıldır. Ancak bu süre aşağıdaki durumlarda kısalmaktadır:</p>

<p><b>1 yıl:</b>  İspanya’da doğmuş olup İspanyol vatandaşlığı bulunmayanlar, bir İspanyol’la evli olanlar, 1 yıllık süre bitiminde eşi ölmüş olan İspanyol’la evli dullar, yurt dışında doğmuş İspanya kökenli kişilerin çocukları.</p>

<p><b>2 yıl:</b> Latin Amerika ülkeleri, Andorra, Filipinler, Ekvator Ginesi ve Portekiz vatandaşları ve sefarad kökenliler.</p>

<p><b>5 yıl:</b>  Mülteciler ve sürgündeki kişiler.</p>

<p>İkamet süresinin sürekli olması şartı aranmaktadır. 6 aydan fazla süreyi İspanya dışında geçiren yasal göçmenlerin ikametleri kesintiye uğramış sayılmaktadır.</p>

<p>Başvuru hakkı kazanıldıktan sonra süreç 1 yıla yakın uzamakta ve ardından İspanyol vatandaşlığı kazanılmaktadır.</p>

<p>Latin Amerika ülkelerine tanınan ayrıcalık diğer ülke vatandaşlarına tanınmadığından, çifte vatandaş olmak imkansızdır. Dolayısıyla İspanyol vatandaşlığının kazanılması anında diğer vatandaşlıktan çıkılması gerekmektedir.</p>
